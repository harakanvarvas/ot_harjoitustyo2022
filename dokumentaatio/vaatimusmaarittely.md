# Selkärangattomien aikuistumisen päivämäärän arvioija


### Pohjustus ja sovelluksen tarkoitus

Osa selkärangattomista, kuten hämähäkit (Araneae) ja rukoilijasirkat (Mantodea), 
kasvavat vaillinaisen muodonvaihdoksen kautta. Normaalioloissa, joissa ravintoa
on saatavilla tarpeeksi, lämpötila ja kosteus ovat lajille sopivat eikä eliö ole 
esimerkiksi vahingoittunut, tällaiset selkärangattomat luovat nahkansa tietyin
väliajoin. Lajista ja usein myös sukupuolesta riippuen muodonvaihdosten tiheys 
kuitenkin vaihtelee, kuten myös aikuistumisen saavutettavaksi tarvittavien 
muodonvaihdosten määärä. Lisäksi viimeisen, juveniilista aikuiseksi tapahtuvan 
muodonvaihdoksen aikaväli on usein muihin muodonvaihdosaikaväleihin nähden pidempi.

Tarkoituksenani on tehdä omaan käyttööni soveltuva laskuri, jolla kykenen 
arvioimaan omien lemmikkihämähäkkieni ja -hyönteisteni aikuistumisen ja ajoittamaan 
mahdollisen parittelukumppanin etsimisen sopivaan ajankohtaan, tai mikäli minulla 
on hallussani useampi saman lajin yksilö, säätelemään ympäristöolosuhteita siten, 
että aikuistuminen tapahtuu suunnilleen samaan aikaan. 

### Käyttäjäroolit

Sovelluksella on toistaiseksi tarkoitus olla vain yksi käyttäjärooli eli normaalikäyttäjä. 

### Suunnitellut toiminnallisuudet

Sovellukseen syötetään arvioitu muodonvaihdostaajuus ja jäljellä olevien muodonvaihdosten 
määrä, ja viimeiselle muodonvaihdokselle annetaan mahdollisuus kirjata arvioidusta 
muodonvaihdostaajuudesta poikkeava aika.

### Jatkokehitysideoita

Sovellukseen voisi rakentaa kalenterin, johon halutessaan kykenisi lisäämään sovelluksen 
arvioiman aikuistumisajankohdan ja merkitä ylös tapahtuneet muodonvaihdokset 
uudelleenarvioinnin helpottamiseksi. Lisäksi sovellusta voisi laajentaa muistamaan 
muutaman eniten tarvitsemani lajin muodonvaihdostiheydet ja määrät käytön nopeuttamiseksi.
